---
title: पाषाण युग 
categories: [HISTORY]
tags: [history,stone age,ancient history]
2ords: [पाषाण युग, Stone age]
description: "NCERT पाठ्यपुस्तक - कक्षा-VI (हमारे अतीत-1), अध्याय-1 (प्रारंभिक वर्णन: क्या, कब, कहाँ और कैसे?), अध्याय-2 (भोजन संग्रह से उत्पादक तक)"
---

**पाषाण युग, प्रागैतिहासिक मानव और मानव विकास का युग था, इस युग की विशेषता पत्थरों के औजारों का निर्माण और उसका उपयोग है। उसकी शुरुआत लगभग 2 मिलियन वर्ष पूर्व हुई थी। कई लाख वर्ष पूर्व से लोग नदी के तट पर रह रहे थे। रहने वाले आरंभिक लोगों में से कुछ कुशल शिकारी थे जो आस-पास के जानवरों को निवाला संग्रह से पोषित थे। अपने भोजन के लिए वे जड़ी, फली, जंगल के अन्य उत्पादों का भी संग्रह किया करते थे। ये पशुओं का आखेट (शिकार) भी करते थे।**  

## **पाषाण युग के लोग कहाँ रहते थे?**

 - भारतीय उपमहाद्वीप में लोग काफी समय से **नर्मदा नदी के किनारे** रहते थे।  
 - उत्तर-पश्चिम की सुलेमान और किरथर पहाड़ी क्षेत्र में कुछ ऐसे स्थान हैं जहाँ लगभग आठ हजार वर्ष पूर्व स्त्री-पुरुषों ने सबसे पहले गेहूं तथा जौ जैसी फसलों की कृषि आरंभ की।  
 - लोगों ने भेड़, बकरियों और जैसे पालतू पशुओं को भी पालना शुरू कर दिया तथा गांवों में रहने लगे।
 - **कुछ अन्य जगह जहाँ कृषि का विकास हुआ, वे हैं:**
    - **विंध्य के उत्तर में सबसे पहले चावल उगाया गया था।**
    - लगभग 4,700 वर्ष पूर्व, कुछ आरंभिक शहर **सिंधु नदी और उसकी सहायक नदियों** के किनारे विकसित हुए थे।
    - बाद में, लगभग 2,500 वर्ष पूर्व, **गंगा और उसकी सहायक नदियों के किनारे और समुद्री तटों** पर शहरों का विकास हुआ।


## **पाषाण काल में लोग यात्रा क्यों करते थे?**

 -  प्राचीन काल में गंगा के दक्षिण का क्षेत्र मगध के नाम से जाना जाता था, जो वर्तमान में बिहार राज्य का हिस्सा है। **मगध के शासक बहुत शक्तिशाली थे और उन्होंने एक बड़ा साम्राज्य स्थापित कर लिया था। इन शासकों द्वारा देश के अन्य भागों में भी साम्राज्य स्थापित किए गए।**
 -  लोग सदैव उपमहाद्वीप के एक हिस्से से दूसरे हिस्से तक यात्रा करते रहे।
 -  **हिमालय जैसे ऊंचे पर्वतों, पहाड़ियों, रेगिस्तान, नदियों तथा समुद्रों के कारण यात्रा जोखिम भरी होती थी, फिर भी ये यात्रा उनके लिए असंभव नहीं थी।**
 -  इसलिए, पुरुष और महिलाएँ, **आजीविका की तलाश में**, साथ ही बाढ़ या सूखे जैसी प्राकृतिक आपदाओं से बचने के लिए यात्राएं करते रहे।
 -  कभी-कभी, लोग सेनाओं में मार्च करते, दूसरों की भूमि पर आधिपत्य स्थापित करते थे।
 -  इसके अलावा, व्यापारी एक स्थान से दूसरे स्थान तक बहुमूल्य सामान लेकर जहाजों से यात्रा करते थे।
 -  कुछ लोग नए और रोचक स्थानों को खोजने की चाह में उत्सुकतावश भी यात्रा किया करते थे।
 -  इन सबके फलस्वरूप लोगों के बीच विचारों का आदान-प्रदान हुआ।
